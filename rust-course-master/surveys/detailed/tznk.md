### 001

**Фермер**: У довгостроковій перспективі використання фермерами інсектицидів є контрпродуктивним. Оскільки стійкість
комах до інсектицидів зростає залежно від тривалості використання їх, фермери вимушені застосовувати все більшу й більшу
кількість дорогих інсектицидів для боротьби з комахами-шкідниками.

У якому з наведених варіантів найбільш точно розкрито роль твердження в аргументації фермера про те, що фермери вимушені
використовувати все більшу й більшу кількість дорогих інсектицидів для боротьби з комахами-шкідниками?

- А - Це висновок з аргументації фермера, але не єдиний із них (можливих).
- Б + Це твердження, для якого в аргументації фермера надано причинове обґрунтування і яке само використане як
  безпосереднє обґрунтування висновку з аргументації фермера.
- В - Це твердження використано як безпосереднє обґрунтування проміжного твердження, яке своєю чергою використано як
  безпосереднє обґрунтування головного висновку з аргументації.
- Г - Це визначення феномена, для якого висновок з аргументації фермера надає безпосереднє причинове обґрунтування.

### 002

**Викладач інформатики**: Більшість студентів нашого факультету є кваліфікованими користувачами пакета комп’ютерної
математики MathLab, а більшість із тих студентів, які є кваліфікованими користувачами пакета MathLab, є також
кваліфікованими програмістами мовою Python.

Яке з наведених тверджень є логічним наслідком з інформації викладача?

- А - Більшість студентів факультету одночасно є кваліфікованими користувачами пакета MathLab і кваліфікованими
  програмістами мовою Python.
- Б - Кожен студент факультету є або кваліфікованим користувачем пакета MathLab, або кваліфікованими програмістом мовою
  Python.
- В + Принаймні чверть студентів факультету є одночасно кваліфікованими користувачами пакета MathLab і кваліфікованими
  програмістами мовою Python.
- Г - Принаймні чверть студентів факультету не є кваліфікованими програмістами мовою Python.

### 003

**Декан**: Кожен із наших студентів вивчає на вибір іноземні мови (одну або декілька): англійську, німецьку, китайську,
японську. Кожен зі студентів, який вивчає німецьку мову, вивчає також і англійську. Усі студенти, які вивчають японську
мову, вивчають і китайську. Жоден зі студентів не вивчає одночасно німецької мови та японської.

Яке з наведених нижче тверджень логічно випливає з тверджень декана?

- А + Жоден зі студентів не вивчає одночасно всі чотири іноземні мови.
- Б - Жоден зі студентів не вивчає одночасно три іноземні мови.
- В - Жоден зі студентів не вивчає одночасно англійську мову й китайську.
- Г - Деякі студенти вивчають одночасно японську мову й англійську.

### 004

На склад привезли 20 ящиків, у кожному з яких містяться цвяхи одного розміру: 10 ящиків зі цвяхами довжиною 200 мм, 4 –
150 мм, 3 – 100 мм, 2 – 75 мм, 1 – 50 мм. Усі ящики закриті й невідомо, у якому з них які цвяхи лежать. На ящиках є
бирки, на яких указано розмір цвяхів у ящику, однак відомо, що під час упаковування ящиків бирки переплутали й жодна з
них не відповідає дійсності.

Які цвяхи лежать у ящику з биркою «Цвяхи 50 мм»?

- А + довжиною 200 мм
- Б - довжиною 150 мм
- В - довжиною 100 мм
- Г - довжиною 75 мм
- Д - довжиною 50 мм

### 005

**Математик**: Ситуація в математиці наближається до критичного стану у зв'язку з її дедуктивною природою: оволодіння
математикою потребує її послідовного ретельного вивчення, починаючи із самих основ. З огляду на це час для підготовки
математиків-професіоналів необхідно постійно збільшувати. Відкриття нових результатів потребує все більшого часу.
Ураховуючи ж обмеженість життя математиків, як і будь-яких живих істот, сподівання можна покладати лише на перебудову
самої математики на основі удосконалення її внутрішньої організації. Тому необхідно...

Яке з наведених нижче тверджень найбільш логічно завершує міркування математика?

- А - …шукати шляхи збільшення тривалості активного життя математиків.
- Б - …виявляти талановиту молодь якомога раніше й інтенсивно готувати її до професійної роботи в галузі математики.
- В - …створювати комп'ютерні математичні системи, які дадуть змогу автоматизувати частину роботи математика.
- Г + …стимулювати фундаментальні дослідження в математиці, які дадуть можливість більш ефективно структурувати наявні
  математичні знання.
- Д - …підвищувати престижність математичної освіти, для чого запровадити обов'язковий іспит з математики для отримання
  особою атестата про загальну середню освіту.